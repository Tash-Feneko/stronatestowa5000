---
title: Zabiegi
---

{: .question}
### *&nbsp;*{: .fa .fa-question-circle} Dlaczego niektóre kliniki wymagają zaprzestania terapii hormonalnej przed zabiegiem?

{: .answer}
Choć niektórzy chirurdzy z dłuższą praktyką nadal jeszcze wymagają zaprzestania przyjmowania hormonów określony czas przed datą zabiegu, nie ma to uzasadnienia w przypadku współczesnej terapii hormonalnej i na szczęście zdarza się już coraz rzadziej. W samych początkach terapii hormonalnej, gdy nie było jeszcze dostępnych bioidentycznych syntetycznych odpowiedników ludzkich hormonów często stosowano hormony pochodzenia zwierzęcego, co wiązało się z różnymi potencjalnymi problemami, takimi jak m.in. zwiększone ryzyko powstawania zakrzepów.

Mając świadomość postępów jakie dokonały się w zakresie terapii hormonalnych i braku realnych wskazań, od lat już kolejni chirurdzy odchodzą od stawiania tego typy wymogów. Wreszcie opublikowane w 2021 roku [badanie](https://www.facebook.com/TransHealthResearch/posts/2956715697764064) na próbie prawie 1400 osób nie wykazało zależności terapii hormonalnej z powstawaniem zakrzepów.

Badanie opublikowano w Journal of Clinical Endocrinology and Metabolism, Kozato et al., (2021). DOI: 10.1210/clinem/dgaa966
